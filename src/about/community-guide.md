---
outline: deep
---

# راهنمای کامیونیتی {#community-guide}

کامیونیتی vue به سرعت در حال رشد است و اگر شما در حال خواندن این متن هستید، به احتمال زیادی برای عضویت در آن آماده هستید. پس… خوش آمدید!

حالا با هم دیگر می‌بینیم که کامیونیتی چه کارهایی می‌تواند برای شما انجام دهد و شما نیز چه کارهایی می‌توانید برای کامیونیتی انجام دهید.

## منابع {#resources}

### کدرفتار {#code-of-conduct}

[کدرفتار](/about/coc) ما یک راهنما است که راه ما و کامیونیتی فنی را برای مشارکت هموار می‌کند.

### آگاه بمانید {#stay-in-the-know}

- [حساب رسمی توییتر ما](https://twitter.com/vuejs) را دنبال کنید.
- [اعضای گروه](./team) ما را در توییتر و گیت‌هاب دنبال کنید.
- [گفتگوهای RFC](https://github.com/vuejs/rfcs) را دنبال کنید.
- [وبلاگ رسمی](https://blog.vuejs.org/) ما را دنبال کنید.

### پشتیبانی دریافت کنید {#get-support}

- [دیسکورد](https://chat.vuejs.org/): مکانی برای گفتگو و ملاقات توسعه‌دهندگان vue.
- [تالار گفتگو](https://forum.vuejs.org/): بهترین مکان برای پرسش سؤالات و گرفتن جواب‌ها راجع به vue و اکوسیستم آن.
- [کامیونیتی DEV](https://dev.to/t/vue): اشتراک‌گذاری و بحث راجع به مباحث مربوط به vue بر روی dev.to.
- [ملاقات](https://events.vuejs.org/meetups): می‌خواهید که علاقه‌مندان ویو مثل خودتان را در محل زندگی خودتان بیابید؟ علاقه‌مندید که یک راهبر کامیونیتی شوید؟ ما کمک و پشتیبانی مورد نیاز شما را در اینجا مهیا کرده‌ایم!
- [گیت‌هاب](https://github.com/vuejs): اگر ایرادی برای گزارش کردن یا ویژگی‌ای برای درخواست کردن دارید، می‌توانید از بخش issue گیت‌هاب استفاده کنید. لطفاً به قوانین تعیین شده در issue template هر مخزن پایبند باشید.
- [کامیونیتی توییتر (غیر رسمی)](https://twitter.com/i/communities/1516368750634840064): یک کامیونیتی توییتر برای آنکه سایر علاقه‌مندان ویو را بیابید، کمک دریافت کنید یا راجع به vue به گفتگو بپردازید.

### اکوسیستم را کاوش کنید {#explore-the-ecosystem}

- [صفحه‌ی awesome vue](https://github.com/vuejs/awesome-vue): سایر منابع عالی که توسط آدم‌های دیگر منتشر شده است را مشاهده کنید.
- [کاوش‌گر vue telescope](https://vuetelescope.com/explore): وبگاه‌هایی که با vue ساخته شده‌اند، با دیدگاه‌هایی راجع به framework و کتابخانه‌های مورد استفاده توسط آن‌ها.
- [ساخته شده با Vue.js](https://madewithvuejs.com/): نمایان‌گر پروژه‌ها و کتابخانه هایی که با vue ساخته شده‌اند.
- [بخش show and tell (نمایش بده و بگو) تالار گفتگو](https://forum.vuejs.org/c/show-and-tell): مکان عالی دیگری برای بازدید از چیزهایی که دیگران با استفاده و برای اکوسیستم روبه‌رشد vue ساخته‌اند.

## شما چه کارهایی می‌توانید انجام دهید؟ {#what-you-can-do}

### کاربران دیگر را یاری کنید {#help-fellow-users}

مشارکت با برنامه‌نویسی تنها راه مشارکت به کامیونیتی vue نیست. جواب دادن به یک پرسش به کاربر دیگری بر بستر دیسکورد یا تالار گفتگو نیز یک مشارکت با ارزش حساب می‌شود.

### در بهبود مسائل کمک کنید {#help-triage-issues}

کمک در بهبود مسائل شامل: جمع‌آوری اطلاعات ناموجود، اجرای مثال‌های اجرایی، تأیید کردن وجود داشتن مشکل و تحقیق راجع به علت وجود مشکل می‌شود.

هر روز، ما ایشوهای بسیاری را در [مخزنمان در گیت‌هاب](https://github.com/vuejs) دریافت می‌کنیم.

توان کارکرد ما در مقایسه با تعداد کاربرانی که داریم محدود است، پس کمک در بهبود مسائل به تنهایی می‌تواند بخش زیادی از زحمات گروه را کم کند. با کمک کردن در این قضیه، شما به ما کمک می‌کنید که بسیار مؤثر واقع شویم و وقتمان را بر روی کارهای با اولویت بالاتر صرف کنیم.

برای مشارکت در این زمینه نیازی به حل مشکل نیست. (اگر چه انجام این کار بسیار عالی خواهد بود.) اشتراک‌گذاری نتیجه‌ی تحقیقات شما، برای مثال کامیتی که باعث ایجاد آن ایراد شده، می‌تواند باعث جلوگیری از هدر رفت بخش زیادی از زمان ما شود.

### در برنامه‌نویسی مشارکت کنید {#contribute-code}

ارائه حل برای مشکلات و یا قابلیت‌های جدید راه مستقیم مشارکت کردن شما است.

مخزن هسته‌ی vue، یک [راهنمای مشارکت](https://github.com/vuejs/core/blob/main/.github/contributing.md) دارد که محتوی راهنمایی در خصوص pull requestها و اطلاعاتی راجع به نحوه‌ی برپایی محیط توسعه و معماری سطح‌بالاست. مخزن‌های پروژه‌های دیگر هم احتمالاً راهنمای مشارکت مخصوص به خود را داشته باشند. - لطفاً قبل از ارسال pull requestها، آن‌ها را بخوانید.

حل مشکلات در هر زمانی مورد پذیرش است. بهترین کار این است که ابتدا راجع به نحوه‌ی استفاده و جزئیات پیاده‌سازی در [مخزن RFC](https://github.com/vuejs/rfcs/discussions) بحث و سپس اقدام به مشارکت کنید.

### تجربه‌هایتان را به اشتراک بگذارید (یا کسب کنید) {#share-and-build-your-experience}

جدای جواب دادن به سؤالات و اشتراک‌گذاری منابع در تالار گفتگو و چت، راه‌های کمتر شناخته‌شده‌ای هم برای اشتراک‌گذاری و گسترش دانسته‌هایتان وجود دارد:

- **ساختن مجموعه‌ی آموزشی** معمولاً این‌طور گفته می‌شود که بهترین راه یادگیری، یاد دادن است. اگر چیز جالبی در حین کار با vue یافتید، با نوشتن یک پست وبلاگ، ساخت یک کارگاه آموزشی یا حتی ارائه آن به عنوان یک gist و اشتراک‌گذاری آن در شبکه‌های اجتماعی مهارت‌های خود را بهبود دهید.
- **مخزنی که به آن اهمیت می‌دهید را watch کنید.** این باعث می‌شود که هر زمان فعالیتی در آن مخزن رخ داد، به شما اطلاع‌رسانی شود و به شما اطلاعاتی در رابطه با گفتگوهای کنونی و قابلیت‌های پیش‌رو بدهد. این یک راه عالی برای شماست که در طی مشارکت در مشکلات و pull requestها، مهارت‌های خود را ارتقا دهید.

### مستندات را ترجمه کنید {#translate-docs}

امیدوارم که شما در حال حاضر، مشغول خواندن این جمله در زبان مدنظرتان باشید. اگر نه، مایلید که به ما در این زمینه کمک کنید؟

[راهنمای ترجمه](/translations/) را برای جزئیات بیشتر راجع به نحوه‌ی مشارکت ببینید.

### رهبر کامیونیتی شوید {#become-a-community-leader}

شما می‌توانید کارهای بسیاری برای ارتقای سطح vue در جامعه خود انجام دهید:

- **در یک جلسه، ارائه دهید.** گفتگو یا اجرای یک کارگاه، می‌تواند ارزش‌های بسیاری را به جامعه‌ی شما با کمک توسعه‌دهندگان جدید و با تجربه‌ (که تعداد آنان روزافزون است) ببخشد.

- **جلسات خود را شروع کنید.** اگر جلسه‌ی vueای در محل شما نیست، شما می‌توانید جلسات خود را آغاز کنید! از [منابع موجود در events.vuejs.org](https://events.vuejs.org/resources/#getting-started) استفاده کنید تا به شما در موفقیت کمک کند.

- **گردانندگان جلسات را یاری کنید.** همیشه جا برای کمک کردن در برگذاری یک رویداد هست، پس به گردانندگان ناحیه‌ی خودتان دستی برسانید تا هر رویداد به موفقیت برگذار شود.

اگر سؤالاتی راجع به نحوه‌ی ارتباط با کامیونیتی vue در محل خودتان دارید، به ما در توییتر به آدرس [‎@vuejs_events](https://www.twitter.com/vuejs_events) مراجعه کنید.
